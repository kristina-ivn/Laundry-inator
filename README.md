# Laundry-inator
Проектът представлява автоматизирано устройство, което предпазва прострените дрехи от намокряне при дъжд. Основната цел е създаването на система, която реагира на атмосферните условия, без нужда от човешка намеса. За реализирането му се използва Arduino контролер, сензор за дъжд и серво мотор. При засичане на капки дъжд сензорът подава сигнал към Arduino, който активира серво мотора. Моторът задвижва механизъм, който прибира дрехите под покрива на къщата и ги защитава от намокряне. След като дъждът спре и сензора е сух, механизмът се връща в изходна позиция. По този начин осигурява удобство, особено когато човек отсъства от дома. Това решение е икономично, лесно за сглобяване и представлява практична демонстрация в ежедневието.
